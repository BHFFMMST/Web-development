## Objekti

Web stranice se sastoje od različitih tipova sadržaja, poput teksta, slika, formi ili audio i video zapisa. Svaka internet stranica je različita te njen izgled i funkcija ovise o tome kako je pisan kod, ali ipak u jednom segmentu Web stranice imaju nešto zajedničko, a to je HTML, tj. Hyper Text Markup Language.

>**HTML** je osnovni gradivni element svake Web stranice i to je jezik za 'označavanje' kojim se određuje struktura, sadržaj i funkcija nekog HTML dokumenta, odnosno Web stranice. Prvi HTML dokument je kreirao Tim Berners-Lee 1990. godine.

>Pojam "Hypertext Markup" upućuje na jezik za označavnje, te mogućnost međusobnog povezivanja dokumenata hiper-poveznicama (engl. Hyperlink).

Označavanje se vrši korištenjem tagova kojima se stvaraju, povezuju i strukturiraju elementi HTML dokumenta. Tagovi upućuju Web pretraživač na način kako će prikazati tekst koji slijedi nakon taga. HTML datoteka mora imati ekstenziju .html, te može biti kreirana korištenjem bilo kojeg tekst editora.

##Struktura HTML dokumenta

Kao i bilo koji drugi dokument, HTML dokument ima određenu strukturu. HTML dokument tako može imati naslov, odlomak, slike, tabele i sl. 
U nastavku se nalazi vrlo jednostavan primjer HTML dokumenta koji ima naslov i odlomak (HTML elementi su označeni plavom bojom):

<pre>
```html
<html>
	<body>
		<h1> Ovo je naša prva Web stranica</h1>
		<p> A ovo je neki tekst o našoj Web stranici</p>
	</body>
</html>
```
</pre>
